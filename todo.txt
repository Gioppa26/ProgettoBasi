Obiettivi del progetto:
Nel vostro progetto, dovrà essere chiaro che:
• Ogni fase produce uno o più documenti che rappresentano
    l’input per la fase successiva:
    1 analisi dei requisiti
    2 progettazione concettuale
    3 progettazione logica
    4 progettazione fisica
    5 implementazione
    6 analisi dei dati
• Importante: ogni fase rappresenta lo stesso insieme di requisiti! L’unica cosa che cambia è come sono rappresentati.
• Coerenza e uniformità tra documenti prodotti nelle diverse fasi
• Prodotti della progettazione: non solo SQL ma anche e SOPRATTUTTO gli schemi prodotti dalle varie fasi (es.
schema concettuale, logico, ecc.). Importanti perché:
    - rappresentano l’unica documentazione su cui basare la fase successiva
    - sono fondamentali (a volte l’unico supporto) all’implementazione (es., per l’implementazione di query)
• Necessità di cicli tra fasi di progetto per raffinare/modificare prodotti di una fase precedente mentre si è in una fase successiva
• Dimostrare di avere ben chiare le difficoltà e gli aspetti concettualmente critici ed interessanti della progettazione (ridondanze, generalizzazioni, vincoli aziendali, ecc.)

Fasi del progetto & Struttura della relazione:
1 Analisi dei requisiti
    • nel vostro caso, i requisiti saranno il testo del progetto
    • risolve eventuali ambiguità nei requisiti
    • produce un glossario
2 Progettazione concettuale
    • il modello concettuale dei dati (nel nostro caso, il modello Entità-Relazioni) tiene conto dei concetti principali da rappresentare (Entità) e delle loro relazioni
    • non si focalizza su che tipo di dati verranno rappresentati nè sul come
    • produce uno schema concettuale (schema E/R)
3 Progettazione logica
    • tiene conto del modello logico dei dati, più concreto perché legato alla famiglia di DBMS (nel nostro caso, DBMS relazionali), astrae da modello fisico (cosa/come)
    • produce uno schema logico (nel nostro caso, uno schema relazionale)
    • due sottofasi:
        3.1 ristrutturazione del modello E/R (analisi delle ridondanze basate su tabelle dei volumi e frequenza delle operazioni, eliminazione di tutti i costrutti dell’E/R non esprimibili nel relazionale, e.g., le generalizzazioni)
        3.2 traduzione nello schema relazionale
4 Progettazione fisica
    • tiene conto di come vengono memorizzati fisicamente i dati
    • produce il codice per la definizione delle tabelle e per la definizione degli indici:
    • analisi e scelta di opportuni indici
    • definizione di relazioni e indici in SQL
5 Implementazione
    • creazione del DB
    • esecuzione del codice per la creazione delle tabelle
    • popolamento della base di dati (a mano o automatizzato, e.g., usando il linguaggio R)
    • definizione di pochi (2 o 3) trigger risultanti dalla progettazione (è opportuno discutere prima con me quali trigger scrivere)
6 analisi dei dati in R
    • 2 o 3 esempi di query significative per una semplice analisi statistica (es.: trend o distribuzione di popolazione) realizzate interfacciando R al DBMS e visualizzazione del prodotto del risultato delle query attraverso opportuni grafici


Traccia del progetto:
Si progetti uno schema entità/relazioni per la gestione di un registro automobilistico, facente parte del sistema informativo di un ufficio di motorizzazione, contenente le seguenti informazioni:
di ciascun veicolo interessa registrare la targa, la cilindrata, i cavalli fiscali, la velocità, il numero di posti e la data di immatricolazione;
i veicoli sono classificati in categorie (automobili, ciclomotori, camion, rimorchi, ecc.);
ciascun veicolo appartiene ad uno specifico modello;
tra i dati relativi ai veicoli, vi è la codifica del tipo di combustibile utilizzato;
di ciascun modello di veicolo è registrata la fabbrica di produzione e il numero delle versioni prodotte;
ciascun veicolo può avere uno o più proprietari, che si succedono nel corso della “vita” del veicolo; di ciascun proprietario interessa registrare cognome, nome e indirizzo di residenza.
Lo schema entità/relazioni dovrà essere completato con attributi "ragionevoli" per ciascuna entità, identificando le possibili chiavi e le relazioni necessarie per la gestione del sistema in esame. A partire dallo schema entità/relazioni, si costruisca il corrispondente schema relazionale.


